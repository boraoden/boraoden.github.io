---
published: true
layout: post
categories: literature eksi
title: hermann hesse - tr
permalink: /hermann-hesse-tr
---
1919'da taşındığı ve uzunca bir süre yaşadığı montagnola kasabasındaki villasına 2001'de kanser tedavisi nedeniyle the beatles'ın sessiz beatle'ı george harrison taşınır. hesse, 1962'de kan kanseri nedeniyle hayatını kaybetmiştir. harrison'ın beyin tümörü ve gençlikteki bol sigara kullanımından olsa gerek akciğer ve gırtlak kanseri vardır fakat ölüm nedeni akciğer kanseri olarak açıklanır taşınmadan kısa süre sonra hayatını kaybedişinin ardından.

iki sanatçının da böyle bittiği gözüken ortak noktaları esasında çok daha geriden başlar zira iki kıymetli şahsiyeti de az biraz tanıyan kişiler; hesse'nin kitaplarına, george harrison'ın ise müziğine sitarı, hinduizmi, biraz budizmi, meditasyonu yansıttığını bilecektir. eserlerine yansıtmalarının da ötesinde iki sanatçı da bu kavramlardan bolca etkilenmiştir; dünya görüşlerindeki ve hayata, dine bakış açılarındaki benzerlikleri dikkatli takipçiler kaçırmayacaktır. iki sanatçı da doğu'ya yolculuklarda bulunmuştur; harrison daha çok hindistan'a, hesse ise "indochina" bölgesine ziyaretler yapmıştır.

inner light, within you without you, give me love, my sweet lord, living in the material world, singing om, beware of darkness, it is he, hear me lord ve daha nice birçok şarkı incelenebilir bu hususta.

harrison; montagnola'daki eve hesse'yi bilerek, onun zamanında orada oturduğunun farkında olarak mı taşındı bilmiyorum lakin bu küçük ayrıntı; ne zaman hesse okusam ya da gerek the beatles bünyesinde gerek solo bir george harrison şarkısı dinlesem benim aklıma geliyor ve yüzüme bir tebessüm konuyor doğrusu.
