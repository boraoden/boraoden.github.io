---
published: false
layout: post
categories: history-geography
title: izmir - tr
permalink: /izmir-tr
---
new smyrna beach isimli ufacık bir amerikan sahil kasabasının ismini aldığı, tarihteki en ilgisiz ancak tebessüm ettiren olaylardan birine böylece neden olmuş şehir. smyrna'nın izmir'in eski adı olduğunu biliriz ama new smyrna beach'e bu ismin verilmesinin sebebi de hafif ilginç. girdiyi bizzat kendi başlığına yazacaktım fakat oraya pek uğrayan olacağını zannetmiyorum.

hikayeye andrew turnbull'dan bahsederek başlamak gerekiyor. kendisi 1718 ve 1792 yılları arasında yaşamış iskoç bir doktor, aynı zamanda britanya'nın osmanlı zamanında izmir konsülü.

andrew abi; 1753'te izmir'de, fransız bir tüccarın kızı olan yine izmir doğumlu gracia dura bin adlı bir kadınla evleniyor. turnbull'un 35 yaşının yanında eşi ise 17'lik hali ile epey genç kalıyor kuşkusuz ama 9'u türk topraklarında olmak üzere 12 tane çocukları da oluyor.

her neyse, kolonicilik dönemin modası takdir edersiniz ki. turnbull; 1765'te st. augustine'e gidip biraz geziyor, inceleme yapıyor ve izinler alıyor. ardından ingiltere'ye dönüyor ve kısa süre sonra yeniden yola çıkıyor akdeniz'e doğru, yerleşimci bulmak adına. osmanlı'daki yunanların çalışma koşullarını biliyor, bu yüzden onları cezbetmesi de kolay oluyor, çokça italyan ve menorcalı alıp atlantik'e doğrultuyorlar gemilerin burnunu ve geliyorlar florida bölgesine.

güzel coğrafi örtünün ve de tarım potansiyelinin etkisiyle buraya yerleşiyorlar ve turnbull, hem karısını onurlandırmak hem de yerleşecek yunan iş gücüne ufak bir hoşluk yapmak için "yeni izmir" adını veriyor bölgeye. yerleşim sonraları çokça el değiştiriyor ama ismini yıllar sonra bile muhafaza etmeyi başarıyor bu tatlı kasaba.

turnbull ve ailesi sonra ayrılacak ve south carolina'ya yerleşecek olsalar da bir süre yaşıyor burada. üç çocukları doğuyor yeni izmir'de. bölge sonra işgallere ve satın alımlara uğruyor fakat dönüp geriye baktığımızda florida yarımadasında bir yerlerde minik bir izmir ilçesi kadar dahi nüfusu olmayan bir izmir düşünmek beni her daim gülümsetiyor doğrusu. 
