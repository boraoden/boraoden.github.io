---
published: true
---
bugün, albüm olanın 50. yıl dönümü. üzücü şekilde sgt. pepper's lonely hearts club band'e, white album'e, abbey road'a gösterilen 50. yıl ilgisi bu albüme gösterilmiyor. zaten ilginç bir albüm let it be; albümle aynı adı taşıyan let it be'den tutun across the universe'e; get back'ten tutun i me mine'a, for you blue'den the long and winding road'a kadar içinde hiç de kaliteli şarkılar yok değil esasında.

elbette abbey road performansı beklemek doğru olmayacaktır bu albümden fakat "underrated" kalmasının ardında yatan neden de bizzat onun ardından sunulmuş olması benim nezdimde. çıtayı o kadar yükseltiyor ki abbey road, ne yaparsanız yapın onun imajını bozamıyorsunuz yani.*

albümün tuhaflıkları yok değil şüphesiz; the beatles resmi olarak dağıldıktan sonra yayınlanıyor let it be, derleme bir albüm gibi bir de oldukça. 30 ocak 1969'taki meşhur the beatles rooftop concert'tan parçalar var, öte yandan daha önce kaydedilmiş parçalar var. zaten belirttiğim gibi, grubun yayınlanan son albümü olmasına rağmen kökenleri abbey road'tan önce olan -hepsi değil elbette- şarkıları içeriyor let it be.

ilaveten, the beatles'ın beraber kaydettiği son şarkı için the end incelenebilir.
ve yine bu "unvanın" 3 ocak 1970 tarihinde kaydedilen şahane george harrison parçası i me mine'a verilmemesinin nedeni o şarkıda john lennon'un grubu terk etmiş ve yoko ono ile danimarka'da bulunuyor olmasıdır. yani the end dörtlünün beraber kaydettiği son şarkıdır, onu özel yapan da bu özelliğidir sonundaki harika

> and in the end   
the love you take  
is equal to the love you make.

sözlerinin yanında.

eh, the beatles epiğinin, hikayesinin buruk sonu böyledir işte. dağılma; birçok güzel solo çalışmanın doğmasına yol açmıştır elbet fakat the beatles, dinleyicilerinin gözünde her zaman fab four olarak kalacaktır.
bize düşen de kaliteli müziği dinlemeye devam etmek, evrene; bu renkli ve yetenekleri insanları bir araya getirdiği ve dünyaya kulaklardan silinmeyecek bir resital sundurduğu için teşekkür etmek olacaktır sanırım.

sevgiyle, _it's wonderful to be here, it's certainly a thrill!_
