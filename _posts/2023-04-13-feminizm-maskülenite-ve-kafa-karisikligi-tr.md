---
published: false
layout: post
categories: ramble
permalink: feminizm-maskülenite-ve-kafa-karisikligi-tr
title: 'feminizm, maskülenite ve kafa karışıklığı - tr'
---
_bell hooks_'un _the will to change: men, masculinity, and love_ kitabını okuyalı bir süre oldu, ingilizce okumaya çalıştığım için bazı noktalarda anlatılmaya çalışılan konsepti tam kavrayamamış olsam da kitabın benim zihnimde uyandırdıklarını ve itiraz etmek istediğim mevzuları solidifiye etmek istedim doğrusu. 

modern kadın-erkek ilişkilerinin ve problemlerinin "manosphere" bakışından uzak, daha feminist bir taraftan incelenmesi; bu kitabı okumaya niyetlenmemde büyük pay sahibiydi ve yazılan birçok şeye katılmasam da kitabı okuduğuma çoğunlukla memnun da kaldım diyebilirim. 

yazı biraz uzun kaçabilir, önden uyarımı yapayım. kitaptan alıntılar üstünden gideceğim ve kendi fikirlerimle harmanlayıp onaylayacağım yahut itirazlarda bulunacağım. kendi fikirlerimi parantez içinde belirtmeye çalışacak olsam da bazı kısımları türkçe'ye çevirirken ister istemez objektivitenin kaybolacağını belirtmeden geçmeyeyim. haydi başlayalım.

---

### giriş

bell hooks, söze; feminizmin en sağlıklı ve hatta yegane uygulanma yolunun erkekler hakkında konuşmanın üstünden geçtiğini belirterek başlıyor, kadınların kendi güç arayışlarında erkeklerle olan bağlarını reddetmememesi gerektiğini ve reddemeyeceğini belirtiyor. patriyarkaya olan savaşta erkeklerin de değişmesi gerektiğini ve bizzat ona karşı mücadeleye girişmesi gerektiğini belirtiyor.

ayrıca kadınların, erkeklerin sevgisine ihtiyacı olduğunu dile rahatça getiremeyişine zira bu durumun onların eksikliği gibi algılandığına değiniyor ama bir yandan da bunun tüm kadınların bir ihtiyacı olduğunu da es geçmiyor.

tüm çocukların da baba sevgisi aradığını ama bu arayışta hemen her zaman başarısız olduğunu söylüyor bell hooks, babalarının gösterdiği en ufak pozitif bir dikkat anına razı oluyor çocuklar sadece ve baba sevgisi de neredeyse sınırsız anne sevgisinden çok daha nadir olduğu için kıtlığı sebebiyle değer kazanıyor.
(bell hooks kitap boyunca çocuk yetiştirme ve babalık hakkında bolca kelamda bulunuyor ama ben bunları biraz es geçtim fikirlerini ve kendi fikirlerimi buraya dökerken, belirtmeden geçmeyeyim.)

![]({{site.baseurl}}/images/bh1.jpg)

### dile getirilemeyen duygular

patriyarkanın erkeklere kendi üzüntü ve yaslarını dile getirmeyi adeta yasak koştuğunu söylüyor bell hooks. patriyarka umursamıyor. öte yandan kadınlar yüreklerini rahatça açabiliyor, birileriyle konuşabiliyor. patriyarka erkeklere bir çeşit duygusal stoacılık öğütlüyor, erkeklere hissetmemelerini, eğer şans eseri hissederlerse onu gömmelerini, unutmalarını veya o hissin uzaklaşmasını ummalarını öğütlüyor patriyarka. "erkek acısı" isimlendirilmiyor, konuşulmuyor ve haliyle iyileştirilemiyor zira bir sesi dahi yok. sadece erkekler reddetmiyor erkeklerin acısını, kadınlar da bunu yapıyor. duygularını kucaklamaya çalışan erkekler, kadınlar tarafından "needy" veya "attention seeker" olarak görülüyor. güçlü erkek imajının partnerlerinin zayıflıklarını görerek sarsılmasını hoş karşılamıyor kadınlar. 

bell hooks bunda, kadınların başarısız hissetme tarafının da etkin olduğunu söylüyor. seksist bir şekilde sevme görevini üstlenmiş kadın, partneri sevilmediğini hissettirince suçlu ve başarısız hissediyor ve biraz da bu sebeple "erkek acısı"nı duymayı reddetme yolunu seçebiliyor.

patriyarkanın değer verdiği tek duygunun öfke olduğunu söylüyor bell hooks. erkeklerin sinirlenmesinin "normal" ve "doğal" olduğunu belirtip bu durumun ilişkide aşkın önüne engel olduğunu söylüyor. 
(ayrıca gaddar patriyark erkeklerin zararları hakkında bolca laf söylüyor bell hooks ama hakikaten tüm maskülen erkekler dominant, zalim, şiddet yanlısı, sevgisiz mi olmak zorunda? bu tip bir genelleme ne kadar doğru acaba bell abla?)

### patriyarka ve bazı roller

patriyarka tanımı olarak; "patriarchy is a political-social system that insists that males are inherently dominating, superior to everything and everyone deemed weak, especially females, and endowed with the right to dominate and rule over the weak and to maintain that dominance through various forms of psychological terrorism and violence. when my older brother and i were born with a year separating us in age, patriarchy determined how we would each be regarded by our parents. both our parents believed in patriarchy; they had been taught patriarchal thinking through religion." diyor bell hooks. 
(yorum yapmayacağım üstüne pek, sadece kitap boyu biraz baş ağrıtıyor bu kelimeyi bu kadar sık kullanması yazarın ama baktığı pencere düşünüldüğünde kaçınılmaz olsa gerek bu.)

kendisinin ve kardeşinin çocukluğunu referans alarak birtakım yetiştirilme farklarına değiniyor kızlar ve erkekler arasındaki. kızların, kilisede tanrının erkek oluşu ve kadınların ana görevinin erkeklere yardımcı olmak ve kurallara uymak olduğunu belirtiyor. bunun böyle zihne işlendiğini söylüyor bell hooks ve bunun doğal olanmışçasına düşünce yapısını şekillendirdiğini belirtiyor. erkek kardeşinin güçlü olması, sağlayıcı olması, düşünmesi ve plan yapması gerektiğini ama yetiştirici ve besleyici olmayı reddetmesi gerektiğine "inandırıldığını", şiddetten keyif almanın normal bir şey olduğunu ve duygularını ifade etmekten kaçınması gerektiğini zihnine kazıdığını belirtiyor. kendisinin herhangi bir mevzuya öfke ile karşılık verdiğinde de bunun "erkek" davranışı olduğu şeklinde uyarıldığını söylüyor, kardeşi öfkelendiğinde de buna neredeyse arka çıkıldığını belirtmeden edemiyor, öfkenin femininenlikten uzak olduğunun sayısız kez ona belirtildiğini söylüyor bell hooks. 

adeta cinsiyetlerin yazılmış bir rolde hareket etmesinin normal göründüğünü; erkeklerin öfke ve hizmet edilme, kadınlarınsa duygusallık ve hizmet etme ile ilişkilendirildiğini söylüyor. patriyarkaya göre kadınlar "violent", erkeklerse "gentle" ve "peaceful" olamıyor.

bell hooks'un kendisi bile, kocasının patriyarkayı kucakladığında daha çok sevgi gördüğünü ve daha çok kadın tarafından onaylandığını, daha çok kadının ilgisini çektiğini belirtiyor. nispeten "gentle" bir gençlikten sonra daha maço bir karakter edindiği otuzlu yaşlarında, ekstra görünürlük ve saygı kazandığını belirtiyor ki.
(bence bu inanılmaz önemli,genel olarak sevginin temel alındığını ve patriyarkanın reddedildiği bir düşünce yapısı uzaktan hoş gelse de bunun beni kadınlara karşı daha az çekici yapacağı konusunda kuşkularım çok kuvvetli doğrusu. yine de sağlıklı bir ilişkisi olan her erkeğin bell hooks'un kritik ettiği erkek olmadığı da bir gerçek, kendisiyle ve duygularıyla barışık öte yandan aradığı sevgiyi bulmuş bir erkek olmak da kısmen mümkün olsa gerek? bu da başka bir soruyu doğuruyor; erkek, kendini olduğu gibi sevecek birilerini mi bulmalı yoksa maskülenite/patriyarkayı mı kucaklamalı?)

![]({{site.baseurl}}/images/bh2.jpg)

(çocuk yetiştirirken onları patriyarkadan koruma hakkındaki kısımlar beni pek sarmadığı için pek üstünde durmuyorum ama bell hooks onunla devam ediyor.)

patriyarkanın erkek sorunlarını ve acısını beslediğini yineliyor bell hooks. hem bir feministe hem de antifeministe göre bunun nedeninin "erkek dominasyonunun sallanması" olarak görüldüğünü belirtiyor. modern amerikan anlayışına göre erkek olmanın kontrol edici olmakla eşdeğer olmak olduğunu bu açıdan da tekrarlıyor.

erkeklerin, neden patriyarkadan sıyrılmış, daha acısız, sağlıklı ve kolay bir hayatı kovalamadığını anlayamıyor bell hooks. neden buna isyan etmediklerini anlayamıyor. 

(bell hooks kitap boyunca "şiddet" ve "dominasyon" gibi kavramları eleştiriyor ama bence bunların gerekli veya kaçınılmaz olabileceği zamanları atlıyor. üstelik bu özelliklerini öne çıkarabilen bir insanın bunları gerektiğinde değil de gündelik yaşamının her anında kullandığını varsayıyor herhalde. oysa çok güzel bir laf değil miydi "bir bahçede savaşçı olmayı bir savaşta bahçıvan olmaya yeğlerim."?)

(duygusal ve fiziksel şiddetin çiftlerin mutluluğunu engellediğini ve bunun yine patriyarkanın suçu olduğunu söylüyor bell hooks ama bir erkek bunu yapabilecek kapasiteye sahip olup yapmamayı tercih edemez mi?)

bell hooks'a göre patriyarka, erkekleri çocuk yetiştirme ve disipline etmede şiddete yönlendirdiği gibi kadınları da buna yönlendiriyor. kadınlar bunun normal yetiştirme yolu olduğunu düşünmeye başlıyor kendileri de öyle "hizaya getirildiği" için ve çocuklarına karşı şiddet kullanmaktan kaçınmıyor oluyorlar.

![]({{site.baseurl}}/images/bh3.jpg)

### erkeğin kadındaki sevgi arayışı

adölesan dönemde anne sevgisi görmeyen erkekler, bell hooks'a göre, bu sevgiyi ileri hayatlarındaki partnerlerinde arayabiliyor ve zaman içinde bu durum kadının yıpranmasıyla ve nihayetinde erkeği ve ilişkiyi bırakmasıyla sonuçlanabiliyor. bu da erkeklerin sevgiye ve aşka güven yitirmesiyle ve sıkça partnerlerinin kendilerine olan sevgilerini test etmeleriyle sonuçlanıyor ki bu da ilişkinin sonlanmasını hızlandırıyor.
(bence burada doğru bir noktaya parmak basıyor bell hooks, benim de gözlemlediğim bir olgu bu. erkek, ne kadar sevgi dilenirse partnerinden partneri o kadar uzaklaşıyor, ki hakkıdır da uzaklaşmak. sağlıklı bir erkeğin kaçınması gereken ilk şeylerden biri kuşkusuz partnerine annesi gibi bakmamak olmalı.)

### erkeğin sağlayıcılığının yarattığı örtü




![]({{site.baseurl}}/images/bh4.jpg)