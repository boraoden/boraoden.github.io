---
published: false
layout: post
categories: personal music
permalink: olu-doganlar-unutulamayanlar-ve-kırılanlar-tr
title: 'ölü doğanlar, unutulamayanlar ve kırılanlar - tr'
---
**çok iyi biliyorum ki okuyorsun burayı.
yapma lütfen, üzme daha fazla kendini. ikimiz de üzünülmesi gerekenden çok daha fazla üzüldük bile.**

yazar, bu yazısında, geçmiş birkaç yazısında bahsettiği kişi ve olayları; onlar birtakım değişiklikler ve farklılıklar yaşamış olsa da değiştirme ve düzeltme isteği duymadı. minik tekzipler gereken bu yazıları olduğu gibi bırakmaya karar verdi, onları silmeyi aklından geçirse de bu fikri çabucak kafasından attı.

sadece her şey için teşekkür etmesi gerektiğini biliyor ve bunu samimi şekilde yapıyor, kafası karışık ve hatta çok hafif kırgın, biraz da sinirli olsa da teşekkür ediyor.

---

_kasabian_, pek duygulu şarkısı _goodbye kiss_'te 

> doomed from the start
we met with a goodbye kiss

diye başlıyordu söze. 15 ekim gününün öğlen vakitlerinden beri bu parçayı çok sık düşünüyorum. ölü doğan bir ilişkiydi muhakkak bu; uyumsuzluk, ilk dakikalarından beri belli ediyordu kendini ama insan bu işte. rasyonel düşünmeye itmek ne kadar doğru ki onu?

hakikaten bir elveda öpücüğü ile tanışmıştık çünkü onunla hem ilk açtığım şarkı oydu onunlayken hem de geleceğinin olmadığı apaçık parlıyordu aramızdaki şeyin. çürümeye mahkumdu kuşkusuz.

yine de devam ettik elbette, her şeyiyle çok farklı gündü benim için ve _ursula_ teyzenin da dediği gibi;

> ömrümce görmezsem de bir daha,
eh diyebilirim yine de,
bir kez orada bulundum.

nasıl ilerlediğini anlamadan geçti işte iki ay, okuyucu düşünebilir burada "iki ay ne ki, ne bu tantana hocam?". haklı da elbette, çok haklı ama ilkler ilham kaynağı oluyor işte insana bir şekilde, bazı duyguları ve düşünceleri unutulan, zor anımsanan hatıramsılara dönüşmeden evvel ölümsüzleştirmek istiyor hani.

bolca tartışma yaşandı bu sürede, çift taraflı çok hata yapıldı elbette, her seferinde daha da kuvvetlice sarılmak istedi yazar, tutunmak istedi. bu isteği pek nadir karşılandı ama suç aranacaksa birinde biraz da kendini suçlamalıydı yazar zira ısrar etti sanırım her seferinde, kolay bağlandı, tez duygusallaştı. böyle davranmamalıydı, bunu biliyordu. yine de engel olamadı.

bu yazıda bolca alıntı yapacağım, beğenmeyen kapıyı örtüp gidebilir hocam. biraz daha _kasabian_ sallamak istiyorum ortalığa doğrusu. 










> turning slowly
looking back, see
no words can save this
you're broken and I'm pissed
run along like I'm supposed to
be the man I ought to
rock and roll sent us insane
i hope someday that we could meet again   
you go your way
and I'll go my way




