---
published: true
layout: post
categories: personal music
permalink: olu-doganlar-unutulamayanlar-ve-kırılanlar-tr
title: 'ölü doğanlar, unutulamayanlar ve kırılanlar - tr'
---
**çok iyi biliyorum ki okuyorsun burayı.
yapma lütfen, üzme daha fazla kendini. ikimiz de üzünülmesi gerekenden çok daha fazla üzüldük bile.**

yazar, bu yazısında, geçmiş birkaç yazısında bahsettiği kişi ve olayları; onlar birtakım değişiklikler ve farklılıklar yaşamış olsa da değiştirme ve düzeltme isteği duymadı. minik tekzipler gereken bu yazıları olduğu gibi bırakmaya karar verdi, onları silmeyi bile aklından geçirse de bu fikri çabucak kafasından attı.

sadece her şey için minnet duyması gerektiğini biliyor ve bunu samimi şekilde yapıyor, kafası karışık ve hatta çok hafif kırgın, biraz da sinirli olsa da teşekkür ediyor.

---

_kasabian_, pek duygulu şarkısı _goodbye kiss_'te 

> doomed from the start    
we met with a goodbye kiss

diye başlıyordu söze. 15 ekim gününün öğlen vakitlerinden beri bu parçayı çok sık düşünüyor yazar. ölü doğan bir ilişkiydi muhakkak bu; uyumsuzluk, ilk dakikalarından beri belli ediyordu kendini ama insan bu işte. rasyonel düşünmeye itmek ne kadar doğru ki onu?

onunla hakikaten bir elveda öpücüğü ile tanışmıştı çünkü yazar, hem ilk açtığı şarkı oydu onunlayken hem de aralarındaki şeyin geleceğinin olmadığı apaçık parlıyordu. çürümeye mahkumdu kuşkusuz.

yine de devam ettiler elbette, her şeyiyle çok farklı bir gündü yazar için ve _ursula_ teyzenin da dediği gibi;

> ömrümce görmezsem de bir daha,
eh diyebilirim yine de,
bir kez orada bulundum.

diyebildi yazar.

nasıl ilerlediğini anlamadan geçti işte iki ay, okuyucu düşünebilir burada "iki ay ne ki, ne bu tantana hocam?". haklı da elbette, çok haklı ama ilkler ilham kaynağı oluyor işte insana bir şekilde, bazı duyguları ve düşünceleri unutulan, zor anımsanan hatıramsılara dönüşmeden evvel ölümsüzleştirmek istiyor kişi hani.

bolca tartışma yaşandı bu sürede, çift taraflı çok hata yapıldı elbette, her seferinde daha da kuvvetlice sarılmak istedi yazar, tutunmak istedi. bu isteği pek nadir karşılandı ama suç aranacaksa birinde biraz da kendini suçlamalıydı yazar zira ısrar etti sanırım her seferinde, kolay bağlandı, tez duygusallaştı. böyle davranmamalıydı, bunu biliyordu. yine de engel olamadı.

![]({{site.baseurl}}/![]({{site.baseurl}}/images/seperation2.jpg)

bu yazıda bolca alıntı yapacak yazar, beğenmeyen kapıyı örtüp gidebilir hocam. biraz daha _kasabian_ sallamak istiyor ortalığa doğrusu. _bow_'da da şöyle diyorlardı;

> now your friends
they're all saying that i'm no good
are you kidding, this is mental
cause you know what we had was broken from the start
and we're both standing here
i'm doubled up with fear
the hardest words to drop
but this love has got to stop
take a bow and say goodbye
let the hours pass on by
now you get to feel so high
it's over
it's all over now

ne güzel özetlemiş işte her şeyi. insan, sanatın ve duyguların evrenselliğini bizzat keyif aldığı şarkılarda, kitaplarda görünce daha bir hoş hissediyor. bir o kadar da buruk hissediyor tabii.

![]({{site.baseurl}}/![]({{site.baseurl}}/images/seperation1.jpg)

kurcalaması hoş olmasa da yazarın bir türlü anlayamadığı meseleler olmadı değil elbette son iki ayda. her şeyin sonunu getiren de antalya'dan bir çocuk oldu, bir kez olsun kanlı canlı görmediği. yazar hiçbir zaman anlayamadı, idrak edemedi herhangi bir insanın, ona en ufak değer vermeyen başka bir insana seneler boyunca nasıl bağlı kalabileceğini. her iletişim kurulduğunda aradaki sevgisizlik aşikar şekilde hissedilirken zihinde bu kadar yoğunca yer edebilmek için o kişi ne yapmış olmalıydı; kötü davranmaktan, umursamamaktan başka bir meziyeti var mıydı ki bu eskiden gelen kudretli hislere neden olan insanın, neydi ki sırrı onun?

tüm arkadaşları onu sayısız kez uyarmışken, yazarın her defasında mevzu bu olduğunda keyfi kaçmışken nasıl bu kadar ısrarcı olunabilirdi bu konuda?

yazar bu sorulara hiçbir zaman cevap veremedi. vermeyi çabaladı, bir süre yara bandı olabileceğini düşündü ama yara bandı olamadı. iyi ki de olamadı. kimse, kimsenin yara bandı olmamalı bu hayatta en başında. 

sadece, sevgi ve ilgisinin çarptığı bu beton duvarı hiçbir şekilde kıramayacağını anladığında büyük bir hayal kırıklığı yaşadı. hiçbir zaman karşısındaki insanın kafasındaki birincil insan değildi, hiçbir zaman karşısındaki insanı heyecanlandırabildiğini hissedemedi, her daim karşısındaki insanın onu, bu çarptığı beton duvar ile karşılaştırdığını düşündü. haksız da sayılmazdı. çocuğu aklından tebrik etti yazar, bir kadının kafasına bu kadar sıkı bir kanca atabilmek için hakikaten farklı biri olmak gerekiyordu belki de. ama yazar onun her zaman beş para etmez bir adam olduğunu düşündü, zaten şimdi de pek bir şey ifade etmiyor ne düşündüğü.

aylardır görmediği bu çocuk için hala "hoşlanıyorum" diyen kadın, iki ay boyunca hayatının her alanında yanında olmuş bu insan için aynı kelimeyi kullanamamıştı, diline varmamıştı bu kelime. zaten yazar o an anladı her şeyin bittiğini, iki aydır bir illüzyon ile yaşadığını. bu sefer bastıran duygu üzüntü değil, boş vermişlik ve pes etmişlikti.

![]({{site.baseurl}}/![]({{site.baseurl}}/images/seperation3.jpg)

bu kadın, _gabriel garcia marquez_'i çok severdi. esas sahibi o mudur, yazar bilemez elbet ama maalesef şu an geriye dönüp baktığında ona atfedilen _bittiği için üzülme, yaşandığı için sevin_ öğütlerini pek ciddiye alamıyor hüzünlü yazar. yaşanılanlar için sevindiği oluyor elbette ama birçok şey için de büyük bir pişmanlık duyuyor, "keşke yaşanmasaydı" diyor kederli şekilde. elbette bunların da en ufak anlamı yok şu vakitte.

hiçbir zaman görememiş olsa da iskenderun'u, hiçbir zaman tanıyamamış olsa da marcy'i, hiçbir zaman kafasını okşayamamış olsa da daisy'nin, hiçbir zaman yiyememiş olsa da lezzetli bir döner onunla, hiçbir zaman gidememiş olsalar da bir opera'ya beraber, hiçbir zaman bitirememiş olsalar da _before sunrise_'ı; yazar yine de bu insanı tanıdığı için memnun olduğunu hissediyor ve _goodbye kiss_ ile başlayan bu yazıyı, aynı şekilde bitirmek istiyor;

> turning slowly
looking back, see
no words can save this
you're broken and I'm pissed
run along like I'm supposed to
be the man I ought to
rock and roll sent us insane
i hope someday that we could meet again   
you go your way
and i'll go my way
no words can save us
this lifestyle made us

**her şey için teşekkürler.**
