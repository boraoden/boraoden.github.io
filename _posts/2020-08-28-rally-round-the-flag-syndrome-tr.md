---
published: true
layout: post
categories: politics eksi
title: rally around the flag syndrome - tr
permalink: /rally-round-the-flag-syndrome-tr
---
bayrak etrafında toplanma sendromu olarak çevrilebilecek olan kavram, oldukça önemli bir politika terimidir.

diversionary war ile karıştırmamak gerekir zira o, hükümetlerin yahut liderlerin iç işlerdeki sorunları veya düşen itibarlarını bir nebze halı altına süpürebilmek için yaptığı manipülatif bir dış siyasi hamledir ancak içinde hiç kuşkusuz rally round the flag effect doğrularını barındırır. adından da anlaşılacağı gibi oyalayıcı, geciktirici bir savaştır, ülke lideri tüm okları kendi üstünden defetmiş olur. ortak bir düşman belirlenip şeytanlaştırılır, suni bir savaş yaratılır.

rally round the flag effect ise bu eğilime olanak sağlayan bir fenomendir. sadece savaşla değil, hastalık, politik skandallar ve uluslararası krizler buna neden olabilir. tarihte en önemli örneklerini abd üzerinden gözlemlemek mümkündür.

sosyolojik, ekonomik, siyasi bir krizde mevcut iktidarın "etrafında toplanma", iktidarın konuyla ilgili ya da ilgisiz politik adımlarına halk desteğinin artışı olarak açıklanabilir rally round the flag syndrome. elbette her zaman da geçerli olmayacaktır, örneğin donald trump hükümetinin pandemi hususundaki başarısızlığı bu fenomene destek olur nitelikte değildir.

tarihten birkaç örneğine bakacak olursak eğer; baba bush döneminde birinci körfez savaşı sürerken ırak'a abd ve koalisyon güçleri müdahalesi -1991 ocak ayında- gerçekleştiğinde bush'un halk tarafından onaylanma oranları yüzde 22 kadar artmıştır.

aynı şekilde oğul bush'un 11 eylül saldırıları ardından popülaritesi ve desteği akıl almaz şekilde artmış, seçildikten sadece 8 ay sonra, yüzde 50 civarında seyreden halk desteği birden yüzde 90'lara yükselmiştir. kuşkusuz ki ikinci körfez savaşı*'nı da başlatmak için hükümete büyük güven vermiştir bu destek ve terörizm korkusu.

aynı fenomen, halefi barack obama'ya ise koltuğa oturduktan iki sene sonra usame bin laden'in öldürülüşü ile yaramış. uluslararası terörizmin yüzü olan bin laden, tıpkı sovyetler birliği gibi tüm amerikan halkının ortak düşmanı, öldükten sonra halk desteği yüzde 7 kadar artmıştır obama'nın operasyondan hemen birkaç gün sonra.

daha küba misil krizi, amerika'nın afganistan'ı işgali gibi sayısız durum gösterilebilecek bu fenomen elbette bir kaide teşkil etmez zira abd'nin yom kippur savaşı, operation linebacker ıı gibi örneklerdeki tutumu çok da bayrak altında toplayamamıştır milleti.
