---
published: true
layout: post
categories: eksi cinema
permalink: who-is-america-tr
title: who is america - tr
---
`sacha baron cohen`'in ne denli zeki ve yetenekli; amerika, yani dünyanın kaderini belirleyen/değiştiren ülkenin yöneticisini seçen insanlarınsa ne denli manipülasyona yatkın ve amiyane tabirle "bağnaz" olduğunu gösteren harika ve kategorisini kestiremediğim 7 bölümlük bir sezondan oluşan şovumsu.

biçimsel olarak farklı karakterlere bürünüp önemli ya da önemsiz birçok kişiyle röportaj yahut eğitim düzenliyor `sacha baron cohen`, kılığına girdiği karakterlerle. kimisinde radikal islam teröristlerine karşı nasıl savunulması gerektiğini gösteriyor, kimisinde liberal taklidi yapmayı öğretiyor kimisinde yamyamlık "yaptırtıyor", kimisinde komplo teorileri sallıyor kimisinde ise amerika'nın köylerine dünyanın en büyük camilerini dikiyor.`:swh`

(bkz: erran morrad)
(bkz: dr. nira cain-n'degeocello)

"şov" boyunca neredeyse hep cumhuriyetçi kesime vuruyor, saldırıyor `sacha baron cohen`. elbette az az demokratlar'dan da provoke etmek istediği, tabiri caizse şakalamaya çalıştığı figürler oluyor. (bkz: bernie sanders) 
fakat -tahmin edersiniz ki- çuvallayanlar ve hedef gösterilenler ya aşırı sağcılar ya silahlanmayı savunanlar ya da trump destekçileri oluyor. 

daha önce belirtildiği gibi neyin gerçek neyin kurgu olduğunu kestirmek imkansız. şovun; kişilerle röportajdan önce sohbet edilen kişinin kim olduğunu gösteren birkaç saniyelik bir klip koyması işin ciddiyetini gösteriyor esasında zira dalga geçilen isimlerin arasında bizzat trump'un yanında olan, birebir onunla temasta olan kişiler de bulunuyor.

işin siyasi eleştirisinin yanında tahmin edemeyeceğiniz kadar kahkaha atmanız içten bile değil doğrusu. muhatap olunan kişilerin ne denli "ahmak" olduğunu görmenizse kahkaha atarken ufak bir rahatsızlık ve düşüncelilik halini konduruyor zihninize çünkü böyle insanların; amerika'nın, dolayısı ile sizin -bir şekilde- geleceğinizi belirliyor olması; insanın içini ürpertmiyor değil hak verirsiniz ki. 

bence; tereddütünüz varsa bu şovu izleme hususunda kesinlikle ama kesinlikle olmasın ve şu an başlayın zira yukarıda da belirttiğim gibi verdiğiniz zamana hiç şüphesiz değen bir yapım olmuş `who is america`, sadece güldürmüyor; bolca düşündürtüyor da.
