---
published: false
---
bir son kullanıcı olarak yine son kullanıcıya uygun ve `kde plasma` kullanan dağıtımlar hakkında birkaç kelam etmek istediğim hede. ama ondan önce `kde`'nin bizzat muhatap olduğumuz ve bilgisayarı açtığımızda onu kullanmaya yarayan arayüzden`:gui` oluşan ürününün `plasma`, kendisininse birtakım açık kaynaklı ve özgür yazılım ihtiva eden bir masaüstü ortamının ve ekibinin ismi olduğunu unutmamak gerekiyor. `k desktop enviroment` yani aslında `kde` dediğimiz mevzu. ayrıca tüm bu [https://kde.org/products/ ürünlerin] -aralarında `krita`, `kdenlive`, `kde connect`, `latte dock`, `dolphin` gibi `gnu/linux` komünitesi tarafından pek beğenilen programlar da yer almakta- geliştiricisi olan bir ekip. kolektif bir çabanın yarattığı minik bir ekosistem `kde` kısaca. yazı boyunca `kde` kısaltmasını -alıştığım üzere- `plasma` anlamında kullanabilirim. 

an itibariyle 23 yaşında olan `kde`'nin en eski masaüstü ortamlarından biri olduğunu belirtelim. `plasma` masaüstünün son sürümleriyle beraber kendisinin yarattığı kötü ününü -`bug` dolu olması ve sistem kaynaklarını delice tüketen yapısı- yok ettiğini görmek neşe verici zira her ne kadar `gnu/linux` camiasının en meşhur dağıtımlarının`:ubuntu, pop! os, mint vb.` varsayılan gelen masaüstü ortamının `gnome` ya da `gnome` temelli olduğunu görsek de `kde`'nin de şık, fonksiyonel, ve daha fazla düzenlenebilir yapısı ile kullanıcıları kendine çektiğini söylemek gerek.
hülâsa, `kde plasma 5` şu an oldukça verimli ve stabil. tepkisellik ve yıllardır süregelen yakışıklılığı hususunda da bir eksikliği bulunmamakta.

her neyse, öncelikle belirtelim ki `plasma` ve diğer `kde` ürünlerini başka bir masaüstü ortamını kullanıyorken de sisteminize yüklemek mümkün. bunun için grafik arayüzü ile ya da terminal aracılığı ile minik bir işlem `kde`'nin tüm paketleri -`plasma` masaüstü ve `kde` uygulamaları- ile yüklenmesi için kafi. tabii kodlar ya da programlar dağıtımdan dağıtıma değişiyor. yine de en temizi ve sorunsuzu sıfırdan, hatta mümkünse varsayılan olarak `kde` ile gelen bir dağıtım bularak onu taşınabilir belleğinize yazdırmak. bu yazıda da bu dağıtımlara ucundan değineceğim, ben de geliştirici olmadığımdan, `gnu/linux` dünyasında yıllardır olan basit bir kullanıcı perspektifinden yazıyor olacağım, yani `arch linux` kurup `kde` yüklemenizi tavsiye edecek ben değilim ne yazık ki.

öncelikle `distrowatch`'ta, dağıtımların sayfalarının tıklanma [https://distrowatch.com/dwres.php?resource=popularity oranlarına] bakalım. gözümüze çarpan en önemli ve iş çıkarmayacak dağıtımlar `manjaro`, `solus`, `kde neon`, `kubuntu` ve belki `open suse`, `kaos` gibi dağıtımlar. ama dediğim gibi, her dağıtıma sonradan `kde` yüklemek mümkün. bunlar en idealleri sadece. ilerleyelim.

`manjaro`; `arch linux` tabanlı, oldukça güçlü bir topluluğa sahip ve hızlıca yükselen bir kullanıcı sayısına sahip kullanıcı dostu bir dağıtım, `kde` ile olduğu gibi başka birçok farklı masaüstü ortamı ile beraber yüklemek mümkün. `rolling release` bir yapıya sahip, yani kullanıcıların bir kere yükledikten sonra ömür boyu bir daha kurulum yapması gerekmez, hatalar `arch linux` ekibi üstüne kendi ekibi tarafından düzeltilir ve inanılmaz güncel kalır. yapılan her yenilik -neredeyse- anında kullanıcıya yansır, bu durumun bazen stabilite sorunları yarattığı ve `lts``:long term support` dağıtımlara kıyasla nispeten riskli olduğunu unutmamak gerekir. manjaro gmbh & co. kg adlı kendi minik şirketine sahip dağıtım, `gnu/linux` dünyasına giriş için oldukça ideal.. [https://www.reddit.com/r/ManjaroLinux/ bu adresten] şahane bir `subreddit`'e [https://manjaro.org/ bu adrestense] kendi sitelerine ulaşılabilir. 

`solus`, bağımsız ve `irlanda` orijinli bir başka dağıtım. yine `kde` dışı masaüstü ortamları ile beraber indirilebilir. `solus`'un ilginç yanı biz`:türkler` tarafından hazırlanmış bir paket yöneticisi olan `pisi``:packages ınstalled successfully as ıntended`'nin biraz değiştirilmişini kullanması. `solus` ekibi, kendi geliştirdikleri `budgie` masaüstü ortamı ile de biliniyor fakat `budgie`, `gnome` temelli. yine manjaro kadar olmasa da fena olmayan bir topluluk desteği var. `stand alone` bir yapısı olması ile takdire şayan, yine de solus kde'nin kullanıcıyı çeken özel bir yanı var mı, bilemiyorum doğrusu. yine de nihai kararı [https://getsol.us/home/ sitesini] ziyaret ederek vermek gerek. `subreddit` de [https://www.reddit.com/r/SolusProject/ bu] tarafta.

`kde neon`; `linux mint`'in `kde` önyüklü imajını kaldırmasının ardından listede `ubuntu` tabanlı sayılabilecek iki dağıtımdan biri. ingiltere çıkışlı. bizzat `kde` ekibi tarafından geliştiriliyor ve aslında geliştiriciler tarafından tam bir dağıtım olarak görülmüyor. ben yine de `distrowatch`'ta olduğu için listeye almam gerektiğini düşünüyorum. sade, kısmen güncel -dağıtımın `kde` kısmı yuvarlanır gibi her daim güncel ancak `ubuntu` kısmı biraz yavaş güncelleniyor- bir deneyim sunuyor. `kde`'nin en mühim araçlarıyla, olabildiğince az `bloatware` yüklü şekilde gelmesi cazip kılıyor. yine de diğer bir `ubuntu` tabanlı dağıtım olan `kubuntu`'ya nazaran daha yavaş güncelleme aldığını söylemek gerek. sadece `lts` sürümler üzerine inşa edildiği için bir iki yıl beklemek dahi gerekebilir `canonical`'ı. ancak `ubuntu focal fossa``:20.04` versiyonu taptaze, gayet denenebilir duruyor. ben de kullanırken memnun kaldığımı söyleyebilirim epey eski bir sürümünü. dağıtım `ubuntu` tabanlı olduğu için gerek `ubuntu` topluluğu gerek bizzat `kde` topluluğu tarafından yardım alabilme düşüncesi güzel. [https://neon.kde.org/ burası] orijinal siteleri. [https://www.reddit.com/r/kde/ burası] ve [https://www.reddit.com/r/kdeneon/ burası] ise ilgili `subreddit`'ler. 

`kubuntu`; bir diğer `ubuntu` tabanlı, -şahsımın en uzun süre kullandığı- dağıtım. harika değil, önyüklü gelen gereksiz uygulamalar yok değil ama bunun son kullanıcı için problem yaratmamak için olduğu belli. topluluk desteği `kde neon`'da olduğu gibi. zaten `canonical`'ın `xubuntu``:xfce kullanır.` ve `lubuntu``:lxde kullanır.` ile beraber kardeş yaptığı bir dağıtım. `manjaro` kadar olmasa da fena değil, kuşkusuz `kde neon`'dan daha sık güncelleme alıyor dağıtımın `ubuntu` kısmı. `kde` ile ilgili bölüm içinse neon'un aksine beklemek gerekiyor. diğer dağıtımlardan daha fazla sistem kaynağı tüketme ihtimali yüksek fakat yılların `kubuntu`'su bu. pek sağlam, pek kuvvetli, pek arkadaş canlısı. `kde`'nin güçlenmesiyle daha fazla yüz bulma ihtimali var. [https://www.reddit.com/r/Kubuntu/ burası] `subreddit`'i, [https://kubuntu.org/ burası] ise kendi sitesi.

`opensuse`; biraz ilginç bir dağıtım. alman çıkışlı. `tumbleweed` ve `leap` olmak üzere iki versiyonu var. ilki `rolling release`, ikincisiyse `lts` düsturunu benimsemiş durumda. `kde` önyüklü geliyor. üstteki dağıtımlar kadar olmasa da fena olmayan bir topluluğu var. eski ve stabil bir dağıtım `opensuse`. kendine has araçlarıyla da biliniyor. yine de bir kullanıcı sıfırdan `opensuse`'a girmeli mi, bilemiyorum. .deb yerine .rpm paketini kullanıyor. [https://eksisozluk.com/biri/agathis agathis]'in dediği üzere masaüstü ortamını kurulum yaparken seçmek ve sadece istenilen paketleri yüklemek mümkün. kullanım deneyimim olmasa da `opensuse` topluluğunun kullanıcı dostu bir deneyim vadettiğini belirtmek gerek. meraklılar [https://www.opensuse.org/ buradan] sitesini, [https://www.reddit.com/r/openSUSE/ buradan] da `subreddit`'ini inceleyebilir. 

`kaos`; açıkçası çok az bilgi sahibi olduğum amerikalı geliştiricilere sahip, `solus`'u andıran ama çok daha `kde` yönelimli bir dağıtım gibi duruyor. tıpkı `manjaro` gibi `rolling release` bir yapıya sahip. paket yöneticisi `manjaro` gibi `pacman`. detaylı bilgi [https://kaosx.us/ burada], varolan bir `reddit` komünitesine rastlayamadım doğrusu.

galiba listeleyeceğim dağıtımlar bu kadar, belki ekleme yaparım ileride. tüm problemler için dağıtımların kendi forumları ya da [https://askubuntu.com/ askubuntu] gibi siteler kullanılabilir. `gnu/linux` dünyasında bol şans!