---
layout: post
categories: eksi cinema
permalink: avatar-the-legend-of-korra-tr
title: "avatar: the legend of korra - tr"

---

yeni bitirdiğim çizgi dizi. tlab'a kıyasla hikaye işlenişi çok ama çok farklı. 4 sezon/kitap -air, spirits, change ve balance- var. tüm kitaplarda birbirleri ile alakalı olsalar da bağımsız olaylar anlatılıyor.

 tlab gibi bir yolculuk hikayesi eşsizliği ve tadı yok zaten dizide ama düşmanların, rakiplerin içi boş olmaması ve nitelikli olması çekici kılıyor diziyi kanaatimce. aang'in maceralarının 70 yıl sonrasını ele alıyor fakat teknoloji beklenmedik şekilde zirve yapmış durumda. tlab'da da vardı elbette makineler, tamamen ilkel toplumları izlemiyorduk ama serinin mesajına, derinliğine, mistisizmine uyuyordu bunlar. burada ise absürt buldum açıkçası. dev lazerler, makineler vesaire, biraz üzdü beni ne yalan söyleyeyim. teknolojiyi o kadar geliştirmişsiniz, yok mu barut? tüfeği icat edip avatar'a suikast gerçekleştirmek pek zor olmasa gerek.

 ne ise yine bir avatar macerası izliyoruz, isimden de anlaşılabileceği gibi baş kızımızın ismi korra. kısaca karakterlere değinecek olursak;

 korra, güney su kabilesinden gelen aang'den sonraki avatar. eğlenceli ve tatlı bir kişiliği var ama bir keşiş eğitimi göremediği için ruhani durum aang gibi güçlü değil maalesef. ama yeterince "tough", işini bilen ve sorumluluk sahibi bir karakteri var. friendly neighbourhood spider-man gibi oradan oraya koşuyor. ekranda görmesi zevkli bir karakterdi bence.

tenzin, aang'in küçük oğlu. tek havabükücü çocuğu ayrıca. korra'ya havabükmede ustalaşması için yol gösteriyor. tam bir aile babası, çocukları da cabası. sakin bir kişiliği var ve hava mirasına çok değer veriyor.
 --- `spoiler` ---

zaheer kuzey hava tapınağı'nı bastığında gördüğümüz ruh hali ve azim karakter açısından çok önemliydi bence.
--- `spoiler` ---

mako-bolin, kardeşler. yetim büyüyen republic city çocukları. pro-bending yapıyorlar. fazla bahsetmeye gerek yok, tüm dizi boyunca maceraya eşlik ediyorlar. mako, zuko'yu andırıyor. sessiz, sorumluluk sahibi, zeki yakışıklı çocuk gibi. bolin ise sokka denemesi tamamen fakat ikisi de başarısız değil bence, bunların da gayet iyi yaratılmış karakterler olduğunu düşünüyorum.
asami, zengin, güçlü, zeki hanımkızımız. avatar takımına tüm dizide eşlik ediyor o da. tatlı, samimi bir karakter. korra ile ilişkileri ince işlenmiş, bu epey hoşuma gitti.

jinora-ikki-meelo, jinora tenzin'in en büyük kızı. yaşına göre bilgece ve ağırbaşlı bir duruşu var. ruhsal bağları epey kuvvetli. ıkki ise ortanca çocuk, hafif geveze ama fazlası ile sevimli. kardeşlerinden arada nefret ediyor. meelo ise en küçük çocuk. haylaz, maceracı ve eğlenceli. aang'i de andırıyor tip olarak. bu çocukların hepsi havabükücü elbette.

lin beifong, toph beifong'un kızı. disiplinli ve çalışkan republic city polis şefi. metal bükücü ve güçlü bir hanım abla. hikayede çok önemli yerler aldığı oluyor.

varrick, güney su kabileli zengin bir iş adamı. hikayede çok büyük bir etkisi var. ilginç, garip bir karakter bence. alışılmışın dışında yani. ben beğendim genel olarak. 

bumi-kya, hikayede pek etkin rolleri yok ama aang'in çocukları oldukları için önemli olduklarını düşünüyorum. bumi bir emekli asker ve bükücülüğü yok. komik ve yeğenleri tarafından çok seviliyor. kya da su bükücü ablamız, ağırbaşlı ve zeki olduğu belli.

kötülerden bahsetmeyeceğim tabi hikaye adına bilgi vermemek için. 

ben genel olarak hoşnut kaldım diziden. bunda düşük beklenti ile başlamış olmanın da etkisi büyüktür. bazen düşmanlar ve karakterlerin kaldığı durumlar çok anlamsız oluyor, sinirleniyorum içten içe ama avatar olduğu için affediyorum. size de öyle yapmanızı tavsiye ederim. arada flashbackler, göndermeler yahut eski karakterlerin direkt çıkması çok hoş oluyor ayrıca. bu kozu iyi kullanmışlar. neyse efendim, kısaca avatar seviyor iseniz izleyin izlettirin. 52 bölüm bir şey zaten, hızlı bir izleme ile çabucak biter. iyi seyirler!
