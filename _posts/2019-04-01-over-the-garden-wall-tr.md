---
published: true
layout: post
categories: eksi cinema
permalink: over-the-garden-wall-tr
title: over the garden wall - tr
---
daha önce denk gelmediğime oldukça şaşırdığım 2014 çıkışlı `cartoon network`'te yayınlanmış mini çizgi dizi. 10-11 dakikalık 10 bölümden oluşuyor. izlemesi kolay, sizi tek saniye sıkmıyor ve hemen bitiyor anlaşılacağı üzere. uzun olsa biraz ön yargılı davranmanıza hak verebilirdim ancak bir film kadar uzunluğu olan bu diziye muhakkak bir şans verin derim.

kısa notlarımdan derlediklerim ise şöyle:

müzikler dizinin şüphesiz en önemli parçası. en önemlilerden demiyorum. direkt en önemli unsur dizideki müzikler. üstünde uğraşıldığını sonuna kadar hissettiriyor müzikler. özellikle ilk başlardaki mızıka kullanımını özel olarak çok sevmiştim. ayrıca birçok müzikalvari sahnenin olması bu diziyi iyi yapan bir diğer etmen zira müzikal sahne hazırlamak kolay değildir, hafif risk ister. otgw, bunu hakikaten iyi kotarmış. teatrallik tam puan aldı benden. soundtrack şöyle:
 
https://open.spotify.com/album/1GlOZiKHTgtJqEF2FRii9y?si=hnx-MTjjTOiquyQpN_9ewQ

kadro basit bir cartoon network dizisi gibi gözüken bir dizi için gayet iyi. `elijah wood` ve `christopher lloyd` gayet iyi iş çıkarmış ki benim en memnun kaldığım karakter seslendirmesi greg'teydi. onu seslendiren çocuğu ayrıca tebrik etmek lazım. (bkz: collin dean)

tüm karakterler çok iyi işlenmiş ve hazırlanmış. boşluklar olabildiğince az ve lüzumsuz şeyler yok. benim favori karakterim greg'ti. zaten çizimi inanılmaz şirin ve tatlı olan bu çocuğun seslendirmesi de bir o kadar başarılı olunca onu izlerken hep tebessüm oluyor yüzünüzde. hiç beklemediğiniz sözler sarf ediyor, tavırlar sergiliyor. `rock fact`ler veriyor.`:swh` sırf greg'i izlemek için bile izlenebilir dizi. elbette wirt, beatrice, woodsman gibi karakterler de güzeldi ama greg'in nahifliği, izleyiciyi ekranda tutan ruhu yoktu onlarda.

çizimlerin iyi olduğunu söylemiştim, bana `cuphead` oyununu anımsattı birçok sahnede. eski disney çizgi filmlerini andıran bir yapıya bürünebiliyor ara ara. fakat genel manada çizgileri oldukça modern tabi.

göründüğünden çok farklı bir şov bu. ondan beklenmeyecek kadar olgun. ayrıca şarkı sözleri pek anlamlı ve düşündürücü. müziksel anlamda da başarılı şarkılar doğrusu. zaten kısacık dizinin kısacık introsunun her bölümde benim içime dokunması da bunların göstergesi olsa gerek. sizi bir garip yapıyor müzikler çoğu yerde.

yaptığı referansları, ince nüansları, göndermeleri ve vermek istediği mesajları iyice bir okumak lazım internetten kuşkusuz. ben daha yapmadım bunları ama ilk iş yapılması gerekiyor zira gerçekten hiç düşünmeyeceğiniz anlamlar çıkarılabilir bu diziden. başarılı olduğunun bir diğer kanıtıdır herhalde bu da. umarım daha çok kişi tarafından izlenme fırsatı bulur.

diyeceklerim hemen hemen bu kadar gözüküyor. tekrardan belirteyim, bu diziye bir şans vermenizi şiddetle tavsiye ederim.
