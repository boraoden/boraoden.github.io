---
published: false
---
fırsatların kaçtığını belirten ve ilerideki şansları değerlendirmek gerektiğini salık veren deyim. temeli `niğde` ilçesi olan `bor`'un pazarının salı, `niğde`'nin esas pazarının ise perşembe günü kuruluyor olmasına dayanır. esas diyorum zira artık şehirlerde tek bir pazar kurulma günü olmadığı aşikar. rivayete göre `bor` pazarı'nı kaçıran kişi, çarşamba günü yol alıp perşembe günkü `niğde` pazarı'na yetişecektir.

ayrıca `ersen ve dadaşlar`'ın albümü ve aynı isimli şarkısıdır. esasında şarkı; orijinali `namdar rahmi karatay`'a ait olan `geçti bor'un pazarı` adlı şiirin yorumlanması olsa da grup bu işi pek bir güzel kotarmıştır doğrusu. şiir, şairin alaycı üslubu ile tatlı bir görünüm kazanmış ve gençlik-yaşlılık kontrastını başarılı şekilde işlemiştir, hazzı öğütlemekten de öte gençliği ve zamanı iyi değerlendirmeyi tavsiye eder benim nezdimde. sözleri şu şekildedir:

--- `spoiler` ---

başta kavak yelleri estiği günler hani?
umduğumuz neşeler, şerefler, ünler hani?
beklenilen alaylı, şanlı düğünler hani?

servi gibi ümitler döndü birer iğdeye,
geçti bor'un pazarı, sür eşeği niğde’ye!

sende cevher var imiş, onu herkes ne bilsin?
kimler böyle züğürdün huzurunda eğilsin?
şöyle bir dairede müdür bile değilsin,

ne çıkar öğrenmişsin mesahası piy diye,
geçti bor'un pazarı, sür eşeği niğde’ye!

bilmem ki ne olmaktı senin gayen, maksadın?
fare gibi kitaplar arasında yaşadın,
ne dans ettin, eğlendin, ne de sevdin kız, kadın,

kim dedi ey serseri gençliğine kıy diye?
geçti bor'un pazarı sür eşeği niğde’ye!

gönül ne çalgı ister, ne eğlence, ne de dans,
ne güzel kadınların önlerinde reverans,
kapandıkça kapandı bunca yıldır kahpe şans,

ihtiyarlık gölgesi perde çekti dideye,
geçti bor'un pazarı sür eşeği niğde’ye!

fırsatı iyi kolla, olma sakın dangalak,
genç iken vur partiyi, durma, ye, keyfine bak,
sonra iç şampanyalar, viskiler, bardak bardak,

dokunuyor üç kadeh simdi bizim mideye,
geçti bor'un pazarı sür eşeği niğde’ye!

hasan’ın böreğine vaktinde yetişmeli,
hiç durmadan gövdeye atıştırıp şişmeli,
yanıp da kavrulmadan mükemmelen pişmeli

sonra seni almazlar hiçbir yere çiğ diye
geçti bor'un pazarı sür eşeği niğde’ye! 

--- `spoiler` ---