---
published: false
layout: post
categories: personal
permalink: bira ve gözyaşı - tr
title: bira ve gözyaşı - tr
---
lokasyon almanya bu sefer, minik bir öğrenci şehri, ulm. aylar sonra yeniden gelmesi zorunlu olmuş bir post sanırım. 

yazar, feci hissediyor be okuyucu. laboratuvarında yapayalnız, üstleriyle ingilizce bile konuşamıyor, almanların arasında kaybolmuşluğu iliklerine kadar dolu dolu yaşıyor. görev veriliyor, yapıyor, başarılı oluyor, başarısız oluyor ama günler geçiyor işte.

italya'da bolca tükettiği şarabın yerini burada bira alıyor, italya'daki ieva'sının yerini başkasının almasıysa mümkün değil, onu düşünmediği tek saniye dahi olmadığının farkına varıyor. varlığın kıymetinin yoklukta anlaşıldığını hala öğrenmediği için kendine kızıyor. 

ailesini aylardır görmediğinin farkına varıyor, kardeşinin sınav sonucundan bir hayli uzakta, sürüklenip gittiğini hissediyor. "gereği var mıydı bora be bu kadarına?" dediğiyle kalıyor kendine. "bu kadar maceraya gerek var mıydı?" diye soruyor.

başını koyacak bir yastığı dahi yok, ikea'sına gidiyor yastık alıyor. yalnız başına atlıyor tramvayına, iniyor lidl'da. atıyor sepetine birkaç bira daha, sarhoş olmasa da tadını seviyor işte, bırak az da bir kusuru olsun, yalnızlıktan ölecek gibi hissediyor zaten.

sertab erener yine eşlik ediyor "tek başıma" ile. güç vermiyor değil, iyi hissediyor az. neler geçirdiğini düşünüyor, şöyle bir son senesine geriden bakıyor. ileriyi düşünmek istiyor, "ne yapacağım be abi mezun olunca?" diye sormadan edemiyor kendine. research, research diye tutturduğuyla iyi mi etti diye düşünüyor, fare kuyruğu kesip iksir hazırlamaktan kısmen keyif alsa da hayatını tamamen akademide sürdürmek isteyip istemediğini sorguluyor bir yandan. almanca mı öğrenmeli, uk yolunu mu düşünmeli yoksa amerika mı kovalamalı derken senelerdir içinden çıkamadığı sarmala bir daha giriyor, tek adım ilerleme görmemesinin karamsarlığı yüzüne yüzüne vuruyor.

![]({{site.baseurl}}/images/de1.jpg)

currywurst'un dandik tadı belki dikkatını dağıtır diye bir anlığına canı çekiyor, sonra "siktir et" diyor.

çok özlüyor litvanyalı prensesini, ieva'sının varlığının içindeki birçok boşluğu doldurduğunu öyle sancılır şekilde fark ediyor ki... o ise ailesiyle şimdi, özlem gideriyor, kilometrelerce uzakta yemek pişirip gelato yiyor olsa gerek. değer verdiğini bilse de fiziksel yokluğu pek de yardımcı olmuyor okuyucu. onun eksikliğinin kendisini bu kadar etkileyeceğini tahmin etmediğini fark ediyor. sonra "fark etmiştin be bora, biliyordun" diye anımsatıyor kendine, hahah. sanki bundan sonra her şey ters gidecekmiş gibi uğursuz bir hissiyata kapılıyor. okul, ilişki, kariyer, hayat... neresinden tutsan elinden kalıyor. 

zamanın akışı şok ediyor bir daha, bu sene başındaki yazılarını anımsıyor, o yazıların konu aldığı kişileri hayal meyal anımsadığını fark ediyor artık. olaylar çok uzak ve anlamsız geliyor. türkiye'ye dönünce ne hale geleceğini, nasıl bir bora olacağını kendisi bile bilmiyor. 

saat onu çeyrek geçiyor geceye doğru, duş alması gerek yazarın, dolabında bira kalmadı maalesef, aldıklarını çoktan içti bile.

neredeyse sigara girmemiş ciğerinin güzel bir "corset" arzuladığını hissediyor, bunu okuyacak olanın suratına konan gülümsemeyi şimdiden hissediyor.

zor be oğlum bora zor, hatırlasana doğum gününde otobüs yolculuğundaydın. şimdi yarım sene ülkenden ve ailenden uzak kaldın. hataların oldu, kendine kızdığın anlar oldu, kendinle gurur duyduğun anlar da oldu. ilkleri deneyimledin, özellikle italya senin için bir dönüm noktası oldu, okulun sıkıntıya girdi belki ama değdiğini düşünüyorsun sahici şekilde.

john frusciante başlıyor şimdi dört duvar arasındaki boğucu yurt odanda. "song to sing when i'm lonely"i söylüyor. kalakalıyorsun öyle. ellerin kolların bağlı hissediyorsun.

şu hayatta tek başınasın bora, hep tek başına. unutma. hayatına kimler girerse girsin yalnız doğdun, yalnız yaşadın ve yalnız öleceksin. her hatanla, her başardığınla, her deneyimlediğinle seninle gurur duyuyorum abi.

siz almanlar ne diyor, prost? prost für Leben und Einsamkeit!
