---
published: true
layout: post
categories: eksi cinema
permalink: love-death-and-robots-tr
title: love death and robots - tr
---
bu kadar az konuşulduğuna inanamadığım, yoğun ve hızlı gündem içinde bu denli çabucak eridiğine üzüldüğüm, kanaatimce yapılmış en iyi `netflix` şovu. 

seri hakkında yazılacak fazla bir şey yok episodik bir anlatım tutumu seçmediği ve tüm bölümler birbirinden tümüyle bağımsız olduğu için. 

yine de ufak bir en iyi 5 listesi yapacak olursam şöyle olurdu hemen hemen:

--- `spoiler` ---

1- good hunting, inanılmaz çizimler, güzel, sade bir hikaye ve -en azından beni- hafif rahatsız eden ``nudity``, dünyanın modernleşmesinin antik ve nostaljik ruhu katledişine karşı gelmeye çalışan bir çift karakter. animevari grafikler zaten muazzamken güzel karakterler ve güzel öykü gayet iyi iş başarmış.

2- three robots, bu sıraya gelebilecek birçok iyi bölüm var aslında ama ben bunu seçtim. yine başarılı kurgu ve güzel çizimler mevcut. eğlenceli karakterler ve düşündüren ögeler de barındırıyor. lezzetli bir bölüm kısaca.

3- secret war, the witness, beyond the aquila rift; bu üçü arası seçim yapamadım pek. kimisinin cyberpunk havası, iyi kimisinin ileri düzey modellemeleri, kimisinin sovyet rusya dokundurmaları, kimisinin renkli ve canlı renkleri, kimisinin klasik simülasyon fikrini güzelce anlatışı... izledikten sonra hayret ettiriyor ve okuma yapılmasını istiyor bölümler kişiden şüphesiz.

4- zima blue, when the yoghurt took over; özellikle zima blue daha üst sıraları hak ediyor aslında. birkaç dakika içinde meramını epey başarılı şekilde ve işi karmaşıklaştırmadan anlatmayı başarmış zima blue bölümü. tümüyle hoş bir egzistansiyalizm referansı ayrıca. wtyto ise tamamen ayrı bir fikirsel mesaj içeriyor. diziyi izlemeseniz bile o bölümü izleyin muhakkak.

5- ice age ve alternate histories, liste beşi çoktan geçti esasen ama samimi şekilde belirtmek gerek ki seride kötü bölüm yok. harika, iyi ve biraz ortalama bölümler var sadece. yoksa buraya yazmadığım, suits, the dump, fish night, sonnie's edge gibi bölümler de kuşkusuz övgüyü hak etmekte.
bu iki bölüm de basitçe ve rahatça mesajını vermekte. özellikle `mary elizabeth winstead`, `fargo`'dan sonra size iyi geliyor ve yüzünüze bir tebessüm konuyor ice age'i izlerken. alternate histories ise komik, düşündürücü ve sempatik. 

--- `spoiler` ---

izlemesi kolay, keyifli ve bol mesajlı bu seriyi kesinlikle izleyin. hatta bence arada açın sevdiğiniz bölümleri, yeniden izleyin. zahmetli olmayacaktır zaten. 

iyi seyirler!
