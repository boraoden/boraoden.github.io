---
published: false
layout: post
categories: eksi cinema
permalink: batman-the-animated-series-tr
title: 'batman: the animated series - tr'
---
`batman`'in çok hoş bir şekilde gösterildiğini düşünüyorum bu 26 yıllık çizgi dizide lakin çizgi dizi formatına sahip olmasından mütevellit akla yatmayan bir sürü olay oluyor ve bazen insanı ciddi anlamda rahatsız edebiliyor bunlar. örneğin; `batman` aleyhine ufak bir durum olduğunda iki tane sokak serserisinden iyi bir dayak yiyebiliyor ancak bu elbette kurgu için gerekli bir şey sanırım. yine de bunu daha akla yatkın, seyirciyi bezdirmemeyecek şekilde yapsalar çok iyi olurmuş. bir diğer çizgi dizi klişesi de tabi ki dizide neredeyse kimsenin ölmeyişi. hep son anda kurtarmalar, kurşunların dizi boyunca bir kere bile `batman`'i vuramayışı benim oldukça sinirimi bozdu. onlarca adamın arasına dalıp ateşe maruz kalıyorlar, `batman` de `robin` de en ufak zarar almadan çıkıyor olay yerinden veya hiçbir düşmanı, onları yakalayıp da maskelerini çıkarmayı düşünmüyor neredeyse. tüm suç dünyasına bu kadar çektiren adamın kim olduğunu görmeden öldürmeye çalışmak komik ve gerçek dışı olsa gerek. bu durum bir süre sonra can sıkıcı oluyor bence ancak bunlara göz yummak lazım, öbür türlü hikaye işlenişi sağlıklı olmazdı galiba.

gri kıyafeti ne kadar çirkinse meşhur pelerini ile önünü kapatıp tam bir "`the dark knight`" havasına bürünmesi, gerilim ve korku saçması, düşmana ve aynı anda izleyiciye huşu duydurmasını çok iyi hazırlamış yapımcılar. işte tam o anlar `batman`'in `batman`'liğini konuşturduğu anlar oluyor.

`gotham`, inanılmaz çizilmiş. `batman` külliyatına pek hakim değilimdir ama ben ki genel olarak edebiyatta, sinemada, müzikte karanlık, gotik ve melankolik temaları severim. `gotham` tasviri epey başarılı, hatta gerçekten epey iyi. `tim burton` havasını iliklerinize kadar hissediyorsunuz gerek müzikler ile gerek çizimler ile. kısaca `gotham` kusursuzdu benim nezdimde.

oldukça çeşitli düşmanlar ile karşılaşıyorsunuz ki bu bence çok güzel. `batman`'i kendi bilgimin misli ile tanımış oldum `batman the animated series` ile. `harley quinn` gibi inanılmaz bir tiplemeyi kazandırdığı için de minnettar olmak lazım yapımcılara. çok eğlenceli, komik, izleyiciye keyif veren bir şekilde yaratılmasından bayağı bir memnun oldum diyebilirim. `mr. freeze`, `clayface`, `poison ivy`, `catwoman`, `the joker`, `two face`, `ra's al ghul`, `riddler`, `penguin`, `ventriloquist` gibi düşmanları daha iyi öğrettiği için diziye bir teşekkürü borç bilirim.

`robin` her zamanki gibi neşeli ve komik, `alfred` sadık ve sessiz hafiften bilge ve mentor. `catwoman`, romantik ve asi. `harvey bullock` karakteri de çok hoşuma gitti. iyi tarafta olan ancak farklı şekilde yansıtılan karakterlere bayılıyorum. `batgirl` de güzeldi ama çok çok az gözüküyordu maalesef. keşke biraz daha `batgirl` görseydik ekranda.

--- `spoiler` ---
final maalesef hiç beklediğim gibi değildi, bir an `the dark knight rises` benzeri bir son ile bitecek sandım, o olmadı ancak koskoca dizinin, özene bezene hazırlanan yapımın bu derece sıradan bir bölümle finallenmesi beni hayal kırıklığına uğrattı. `joker`veya `ra's al ghul` ile bir bölüm ummuştum. dediğim gibi oldukça hayal kırıklığına uğradım.
--- `spoiler` ---

özetle 85 bölümün ilk 50 bölümünün birçoğu gayet iyi bence. kalan bölümlerinde de arada sırada ilginç şeyler çıkıyor ama muhakkak ki bölüm kalitesi düşüyor, bunda hiçbir şüphe yok. yine de izlenmesi gerekiyor bence bu derece kıymetli bir dizinin, çok uzun bir şey değil zaten. yavaş yavaş, rahat bir şekilde izlenebilir.

iyi seyirler!